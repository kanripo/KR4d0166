# -*- mode: mandoku-view; -*-
#+TITLE: 大隱集
#+DATE: 2015-08-24 23:57:10.121496
#+PROPERTY: ID KR4d0166
#+PROPERTY: BASEEDITION WYG    
#+PROPERTY: JUAN 卷十
<pb:KR4d0166_WYG_010-1a>¶
欽定四庫全書¶
　大隠集巻十　　　　　宋　李正民　撰¶
　　七言律詩¶
　　　和元叔再至分水韻¶
倦翼卑飛憶故林弟兄隔濶倍傷心神州翻作豺狼窟¶
天塹猶防馬箠侵何幸鴒原同急難寕將茅茹論升沉¶
不須更語劉𤣥徳始覺元龍用意深¶
　　　自嘲¶
<pb:KR4d0166_WYG_010-1b>¶
寥落覊栖向海隅終年局促卧蝸廬閑如白傅不飲酒¶
窮似虞卿懶著書永夜悲涼聼蟋蟀幾回圓缺㸔蟾蜍¶
扶揺何日乗風去獨跨鯨魚上碧虛¶
　　　和元叔聞徳邵省下之作¶
文塲決勝事何如神助曽無合浦珠正論久知傳木鐸¶
哇音寕使混錞釪土風未改猶思楚射御今應復教吴¶
白雪調髙難繼和壎篪歌詠古相須¶
　　　和孫邦求¶
<pb:KR4d0166_WYG_010-2a>¶
筆硯情親二十年相逢直欲盡君歡短檠况味同春夢¶
老鶴精神耐嵗寒閉户每欣聞杖履啣盃屢笑倒巾冠¶
墻頭梅蕚休嗟晚為恐騷人思漸䦨¶
回首宣城一夢間黄公壚畔記前歡故交十載窮空谷¶
得路三人到廣寒韓愈應須拜東野鍾儀未必困南冠¶
平津晚佩黄金印穏歩青雲興始䦨¶
投老侵㝷兩鬢斑十年情緒幾悲歡深傾玉醑何辭醉¶
養就金丹不畏寒鶴馭且芸崑閬草鸞臺曽著鵔鸃冠¶
<pb:KR4d0166_WYG_010-2b>¶
少時豪氣消磨盡賴有詩情偶未䦨¶
結友何殊杵臼間舊遊重話發清歡西江候月愁宵永¶
南郭尋梅耐嵗寒老筆尚凌游獵賦剛腸宜戴觸邪冠¶
鶚書屢上初無補宣室咨詢待夜䦨¶
流落天涯强自寛清樽相對漫追歡難求美玉能回暖¶
豈有良金解辟寒放曠尚慙垂貝帯招徠安敢望皮冠¶
野梅官栁聊行樂坐見崢嶸嵗已䦨¶
　　　再和邦求一首¶
<pb:KR4d0166_WYG_010-3a>¶
曾綴楓宸供奉班異鄉飄泊若為歡翟公羅雀交情見¶
鄭老無氊客坐寒稍喜羽書清紫塞欲從鞍馬愧儒冠¶
篋中未有歸田賦敢謂臨波意便闌¶
　　　和平叔見寄¶
手折梅花驛使傳在原鴒翼尚翩翩老來庾信多愁思¶
歸去陶潜只醉眠窮巷悄無車馬跡安心久解祖師禪¶
夢回雲海遙千里春草池塘憶惠連¶
　　　和邦求見寄¶
<pb:KR4d0166_WYG_010-3b>¶
坐㸔霜霰送窮冬流落天涯類斷蓬詞翰難陪杜陵老¶
滄浪聊訪紫谿翁想尋芳草門庭在憶對梅花笑語同¶
海腊腥鹹難致逺漫慿黄耳附書筒¶
　　　和德邵¶
文傳臺閣播聲名我老何庸作重輕束緼莫能還逐婦¶
亡羊因使歎無兄初期薦牘青㝠上忽泛扁舟滄海行¶
病已好同遊甫里虹橋風月待秋清¶
　　　和尹叔見寄¶
<pb:KR4d0166_WYG_010-4a>¶
海濵遯迹擬求安老矣尤諳世路難地逺巳辭龜鈕印¶
身閒仍帯鹿皮冠少陵宴坐惟觀壁彭澤知非欲去官¶
鵬鷃逍遙皆自適勿疑控地笑扶摶¶
心似行雲憶故山干戈滿地欲歸難愁腸索寞頻澆酒¶
病骨支離懶正冠鄭太田多猶乏食阮公錢入便辭官¶
久知身世皆如夢萬事何須苦控摶¶
　　　和平叔¶
舊結茅茨閱十春憶曽捫蝨話酸辛當年巳訝霜髭老¶
<pb:KR4d0166_WYG_010-4b>¶
今日何辭酒盞頻得儁東床人似玉頌功槐府筆揮銀¶
從今稳歩青雲上聊慰投閒物外人¶
紅日新添一線催竹爐紙閣聚寒灰雨滋長畆纔抽麥¶
雪漬南枝欲放梅嵗月峥嶸嗟老矣弟兄漂泊思悠哉¶
扁舟過我消離恨肯使雲㠶取次回¶
嵗晚棲棲作逺遊足音真可慰窮愁身閒文史聊覃思¶
老去田園亦强謀旋撥濁醪篘凍酒何嫌糲食辦晨羞¶
新篇起我超然興苦恨輕装不少留¶
<pb:KR4d0166_WYG_010-5a>¶
　　　示鹿苑如老¶
隠約平林夕照紅杖藜松徑叩蓮宫有言未必輸摩詰¶
得句何妨示巳公自靜其心心合道無情于境境成空¶
誰知覿面相㸔處洞水西流信已通¶
　　　立春¶
餘閏推遷嵗已新青陽不待月加寅朔風巻雪寒催臘¶
和氣消氷早變春細餅堆盤随舊俗磔牛當路樂村民¶
流光衮衮催人老心地閒來只任真¶
<pb:KR4d0166_WYG_010-5b>¶
七始初華國令新芸芸品彚逹于寅葭灰潜動先占候¶
栁眼偷開早報春曽見花枝沾近侍且頒寛詔澤編民¶
鏡中鬢髪蕭蕭改却羡松筠自葆真¶
　　　次韻邢丞立春¶
一望東郊草色勻暄然和氣物皆春發生青陸權輿始¶
恢復皇州送喜頻勝鏤金花人漸老盤堆生菜味尤新¶
賡歌共覩中興日擊壤難酬堯舜仁¶
　　　書花蕚集後¶
<pb:KR4d0166_WYG_010-6a>¶
二李詩名播浙東二車豪邁氣争雄霜臺健筆凌騷雅¶
鳯沼餘波入古風賦就崧髙辭並美集編華蕚句皆工¶
龎眉書客遺音在白玉樓成事巳空¶
　　　快閣¶
萬里長江勢若傾登臨仍值雨初晴前山依約雲方斂¶
逺樹參差晚更明禪榻靜尋僧舍宿扁舟閒傍釣磯横¶
時危滿目傷心事誰把留犁再㰱盟¶
　　　中秋對月¶
<pb:KR4d0166_WYG_010-6b>¶
流年苒苒又秋中對酒何須念固窮䬃䬃西風破殘暑¶
迢迢銀漢㵼長空一輪已見今宵滿千里寧知此意同¶
名姓舊聞題斧扆重㸔通籍大明宫¶
　　　行縣福清憇廬山院竹軒用壁間韻¶
伏雨䦨風倦暑途傍簷踈竹暫清虛藍田頗畏趙卿日¶
褁飯頻經乾竺居過嶺黄雲收䆉稏隔溪烟瞑㸃舂鉏¶
山川信美懐吾土何必臨川更羡魚¶
　　　風雨¶
<pb:KR4d0166_WYG_010-7a>¶
淒淒風雨巻重茅幽徑荒涼杞菊凋媚學僅能延趙子¶
言詩何遽失參寥人情狙詐真難測愁緒牛毛未易消¶
靜閉柴門誰與晤惟堪痛飲讀離騷¶
　　　括蒼泛舟¶
一溪春水碧潺湲舟泝奔灘激浪喧雨洗隴苗何限緑¶
日催林杏不勝繁峰巒環合疑無路草木䝉茸忽見村¶
自歎經年久為客靜聼啼鳥更消魂¶
　　　邦求置酒賞梅¶
<pb:KR4d0166_WYG_010-7b>¶
短籬深院獨開遲似恐芳心别有期細雨班班珠濺淚¶
苦寒戚戚玉消肌數枝屋角爭先見萬㸃墻隂爛漫披¶
冷艶清香能幾許虛堂猶得薦瑶巵¶
　　　再賦¶
破臘開花苦恨遲雪中辜負賞心期鈆黄猶見塗嬌額¶
獺髓應難補病肌淚滴玉容空寂寞粧成半面已離披¶
莫教㸃綴蒼苔地要對殘芳釂屈巵¶
　　　賦雪¶
<pb:KR4d0166_WYG_010-8a>¶
六花撩亂似飛蓬落處寧分室與宫墨突不黔非减爨¶
秦烏變白罷盤風華顛欺我三千丈勁氣輸他十八公¶
待得燭龍銜耀至氷消雲巻靜歸空¶
深巷髙眠路不通誰知車騎謁王宫威凌布被秋宵雨¶
色比麻衣曹國風亂撃鴈陂思李將閑披鶴&KR0769;憶王公¶
淒涼惟有詩人苦忍凍孤吟四壁空¶
　　　和趙表之大監對雪¶
韜霞掩日冷雲同恍惚身遊銀色宫善巧作花輕墮砌¶
<pb:KR4d0166_WYG_010-8b>¶
强名解舞漫随風四郊普覆沾豐澤萬室平分荷至公¶
興減有時無著相觀空是色色還空¶
瑶花飛舞下洪濛冷落茶煙古佛宫剪水装花俱是幻¶
開簾入隙總因風門無行迹知袁令坐擁重裘屬衛公¶
遙想净名禪榻上䝉頭端坐萬縁空¶
　　　再賦¶
寒威逗曉入簾櫳亂雨天花帝釋宫皜皜易汙休擁篲¶
紛紛何似祗從風能文誰復延枚叟乗興真宜訪戴公¶
<pb:KR4d0166_WYG_010-9a>¶
老去映書無眼力夜䦨惟喜月當空¶
靄靄雲衢凝不通人間化出玉華宫汗漫光轉方輿地¶
淅瀝聲随廣莫風飛絮比輕知酷似寒梅妬潔諒非公¶
已占三白為嘉瑞愁殺貧家甔石空¶
　　　對雪¶
朔風千里凍寒雲三白呈祥副所聞洒處蕭蕭仍淅淅¶
風來靄靄復雰雰糢糊碧瓦俱同色挺特踈梅自出羣¶
忽憶去年詩酒㑹鄒枚司馬盡能文¶
<pb:KR4d0166_WYG_010-9b>¶
　　　舟中值雪¶
百里清波一葦航茅簷燈火照漁梁寒吹褐袂風頭急¶
夜洒篷牕雪片颺乗興去尋戴安道異書思見蔡中郎¶
胸懐礧碨須傾倒樽酒相㸔氣味長¶
　　　酬徳邵¶
三年絶域寄孤身齧雪吞旃踵昔人琴奏南音惟念楚¶
雞鳴中夜忽離秦重來澤國尋漁父免向沙埸逐鴈臣¶
好在五湖波浪濶解纓濯盡塞垣塵¶
<pb:KR4d0166_WYG_010-10a>¶
　　　送李及甫侍郎知筠州¶
珥筆風聲播上流舊聞道院頗優游好將省闥彌綸手¶
聊寄朝廷共理憂闔境鈎鋤知少盜他時襦袴㑹騰謳¶
自慚為郡無佳政且作盧敖汗漫遊¶
　　　送明仲舍人知邵州¶
凛然氣節壓氷霜經嵗朝紳惹御香吾道難行驚俗眼¶
斯文將堕振頽綱他年致主千秋鑑此日榮親太守章¶
父子相仍居兩省萊衣歸奉凍醪觴¶
<pb:KR4d0166_WYG_010-10b>¶
　　　奉和元叔錫服¶
榮路囬翔莫歎遲郊居連嵗捧泥芝虎符巳被新章綬¶
茜紱猶循舊品儀應佩寳瓶三日寵却同顯祖四明時¶
一門豐澤知難報就日傾心比露葵¶
　　七言排律¶
　　　寄和叔¶
蹤迹飄然寄海隅徃來寧復論親踈風烟冷落漁樵市¶
鐘磬蕭條釋梵居卜築擬為常侍賦干時休奉子公書¶
<pb:KR4d0166_WYG_010-11a>¶
泰亨乃見能連茹剥極安知不得輿蹭蹬且同棲櫪馬¶
噞喁真類失波魚男兒所患無能爾窮逹終應有命與¶
戰伐干戈誅猰㺄急難兄弟困雝渠敢忘越石思梟虜¶
終學陶潜自荷鋤婢膝奴顔焉敢比蠟言梔貌亦羞予¶
嵇康豈肯為尸祝楊意何能薦子虛流落丹心徒許國¶
衰遲華髪漸盈梳勿驚嵗晚多懐感處順安排樂有餘¶
　　七言絶句¶
　　　送艾若訥赴青田¶
<pb:KR4d0166_WYG_010-11b>¶
驂鸞駕鶴上青田萬壑千巖古洞天堂上絃歌真吏隠¶
不愁淮浦有風傳¶
春光欲動草芊芊水緑山青上瀨船若使周公但茅屋¶
雪袍寧醉楚江邉¶
　　　元叔易去假服戯作¶
幾嵗飄零領外祠新銜不帯假銀緋尋魚不管嬌癡女¶
措大從來自緑衣¶
　　　題大安驛詩大安驛距信州分水嶺二十五里¶
<pb:KR4d0166_WYG_010-12a>¶
　　　　壁間有鮑娘題詩云雞聲哽入江南路栁暗¶
　　　　鶯殘别是春因題¶
平生未省歴甌閩疊巘層峯困旅人珍重鮑娘詩句好¶
江南别是一家春¶
兩州水向嶺頭分入眼溪山處處新春色故應無彼此¶
江南未必勝甌閩¶
　　　訟牒¶
決遣慚非朱子元紛紛訟牒擁輶軒自嗟虚忝皇華使¶
<pb:KR4d0166_WYG_010-12b>¶
材拙將何廣上恩¶
　　　餘杭泛舟¶
滮田苒苒新苖出烟隴翛翛宿麥黄正是春晴蠺月好¶
家家織婦採柔桑¶
　　　校舊書¶
塵垢紛紛漫掃除可憐乾死蠹書魚何須更待青藜照¶
只合齋心讀誤書¶
　　　趙表之創葺禪寂之室以名求詩¶
<pb:KR4d0166_WYG_010-13a>¶
誰知至寳秘㝠山費盡聰明覔轉艱漫說化城為止息¶
我今已得髻珠還(右寳/所)¶
徧覆包容等太空乾坤都在範圍中須知一㸃靈臺地¶
妙湛圓明未易窮(右範/圍)¶
　　　呈趙表之大監為祥符藏基也¶
凡聖同居亦偶然誰知龍藏結良縁聞公舊有談天口¶
為借深潭五百年¶
　　　木魚¶
<pb:KR4d0166_WYG_010-13b>¶
華鯨祗為催晨粥想像滄波夜不㝠香飯已聞鐘鼓響¶
何須呼喚若丁寕¶
　　　書河東李驤事¶
君既擇臣臣擇君胡為委贄事愚人李生若是真王佐¶
豈向偏方遽殺身¶
　　　題鹿苑寺一撃軒¶
本來無物可修治一擊當年何所知拱手問師都不語¶
等閒拈起布毛吹¶
<pb:KR4d0166_WYG_010-14a>¶
列㦸排鎗幾百竿森森直節逼人寒從初一擊心方悟¶
篩月吟風盡可觀¶
　　　題羊裘軒詩¶
世祖馳驅復漢家故人髙卧老烟霞至今只說羊裘好¶
拜衮誰思鄧仲華¶
　　　題丞㕔清節軒詩¶
新種修篁翠葉稠鸞凰此日小遲留吟哦自是公家事¶
我亦身閒愧食浮¶
<pb:KR4d0166_WYG_010-14b>¶
　　　扈從航海¶
雲濤雪浪蹙天浮隠隠征㠶去未休蛟蜃伏藏舟楫穏¶
將軍何用說防秋¶
　　　友人來詩有紙價髙之句次韻¶
文章小技等秋毫鄙作空令筆史勞聞道東家方給札¶
柯籐榖楮兩相髙¶
　　　觀近報¶
眼㸔時事又更新尚對黄花笑逐臣鳬鴈去來縁底事¶
<pb:KR4d0166_WYG_010-15a>¶
功名真復付何人¶
　　　因客話有感¶
女子爭桑事至㣲兩國暴骨實堪悲太行孟門豈嶄絶¶
坐覺人情尤嶮巇¶
　　　破賊凱歌八章¶
兩宫北狩未能歸嵗嵗愁㸔塞鴈飛馬上勤勞天子詔¶
莫教霜霰拂龍衣¶
淮南千里少遺民萬頃膏腴變棘榛闢地營田真上䇿¶
<pb:KR4d0166_WYG_010-15b>¶
稻粱已見滿倉囷¶
萬幕如雲振鼓鼙角聲嗚咽馬驚嘶亞夫持重惟堅壁¶
應為桑榆太白低¶
聞道淮西遏賊鋒㨗書半夜到行宫投戈盡是三齊士¶
不用鯨鯢志武功¶
簽軍五萬立降旗虜將倉皇去莫追已出夀春三百里¶
將軍旋斾整歸師¶
君王聖武自臨戎諸將歡呼戰必躬不是江頭旗鼓出¶
<pb:KR4d0166_WYG_010-16a>¶
退師安得却成功¶
再嵗吴門賦出車廟堂謀斷兩相符中興功業休嗟晚¶
收復闗河是壯圖¶
皇朝徳澤浸寰瀛偽虜乗時敢抗衡南北生民皆赤子¶
自然不戰屈人兵¶
　　　至嘉禾¶
溪山繚繞踰千里水陸馳驅閱五州不是江鱸勝肥羜¶
此身那肯便東遊¶
<pb:KR4d0166_WYG_010-16b>¶
　　　覧史¶
塞侯㣲巧為求名司馬巧宦至九卿汲黯戇直安仁拙¶
千載悠悠誰重輕¶
廷尉結韈名愈重力士脫靴䜛遽臻君子小人所懐異¶
擇地而行乃保身¶
司馬萬事只稱好司空老矣三宜休處世何庸誇蹇蹇¶
濟時無術早抽頭¶
　　　覓松江水¶
<pb:KR4d0166_WYG_010-17a>¶
啄腐吞腥聊當肉消煩止渇必資茶慿君為汲松江水¶
活火煎來泛乳花¶
　　　鄭相家遇盗僑年以貧訴于朝得倅泉州¶
當衢甲第起青烟曽見升平富貴年一旦淒涼人事改¶
不勞優孟戲君前¶
　　　移桃栽晚發¶
緑葉盈條巧剪裁餘花猶有兩三開新來試手移桃李¶
待向茅堂取次栽¶
<pb:KR4d0166_WYG_010-17b>¶
　　　大姓輸錢詩¶
大姓輸錢欲贍軍州符縣帖閙如雲于今却羡鍾山老¶
用盡經綸得二分¶
　　　蘭溪懐和叔¶
山遙水濶方通婺筍嫩魚肥巳勝衢寄語長潭隠君子¶
别來薇蕨味何殊¶
　　　慈雲老人¶
白足蒼顔老行全曽随逐客海南邊願將一滴曹溪水¶
<pb:KR4d0166_WYG_010-18a>¶
救取城中劫火然¶
　　　瓶花¶
折得寒梅全未開銅瓶貯水養根荄臨鸞競洗晨粧面¶
疑是春風入户來¶
　　　夜半¶
虚堂卧聽雨如傾却訝蟾光透牖明起喚僕人猶未醒¶
樓頭撾鼓報三更¶
　　　南歸¶
<pb:KR4d0166_WYG_010-18b>¶
淪身絶域久睽孤投老歸來鬢髪踈不但髙人能笑我¶
此生安敢食鱸魚¶
三年海上牧羊羣已分沙埸寄旅魂滿面塵埃人不識¶
相㸔惟覺語音存¶
風霜不改舊茅茨自悔輕身觸禍機丈室本來無一物¶
猶存禪榻待翁歸¶
黄童白叟喜相迎底事吴儂亦有情絶域歸來真異事¶
幸逢西北罷戈兵¶
<pb:KR4d0166_WYG_010-19a>¶
蕭蕭草木映踈籬猿鶴相㸔似見疑大雅保身還自愧¶
不須更誦北山移¶
南北飄零三十秋亂離重到舊揚州田園蕪沒身空老¶
却羡如今馬少游¶
投老耽書未肯休世間萬緒判悠悠草堂盖罷渾無事¶
猶待翻修五鳯樓¶
